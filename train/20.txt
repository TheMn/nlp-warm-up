سنجش آسیب پذیری خشکسالی کشاورزان گندم کار در شهرستان اصفهان
مسعود رمضانی
عضو هیأت علمی دانشگاه آزاد اسلامی واحد اصفهان (خوراسگان)، ایران
اليدا شرفی
دانشجوی دکتری توسعه کشاورزی، دانشگاه رازی کرمانشاه، ایران
کیومرث زرافشانی
دانشیار دانشکده کشاورزی، دانشگاه رازی کرمانشاه، ایران
چکیده
خشکسالی های اخیر در شهرستان اصفهان و شدت خساراتی که بر بخش کشاورزی وارد آمده است، بیانگر آسیب پذیری
کشاورزان نسبت به خشکسالی است. لذا پرداختن به مطالعات آسیب پذیری که پیش نیاز مدیریت ریسک است، مهم تلقی می شود.
با توجه به اهمیت موضوع، هدف از این مطالعه سنجش آسیب پذیری خشکسالی کشاورزان گندم کار در شهرستان اصفهان و
رتبه بندی مناطق روستایی این شهرستان می باشد.
در این مطالعه از روش پیمایشی استفاده شد و داده ها از ۲۷۵ کشاورز گندم کار با استفاده از روش نمونه گیری طبقه ای
چند مرحله ای جمع آوری گردید. به منظور جمع آوری داده ها از پرسشنامه و مصاحبه ی حضوری با کشاورزان شهرستان اصفهان،
استفاده شد. برای سنجش آسیب پذیری کشاورزان گندم کار از فرمول (۲۰۰۵)
Me
-
Bar
&
Valdez استفاده شد. یافته های
پژوهش حاکی از آن است که کشاورزان گندم کار در بخش جرقویه علیا بیشترین ضریب آسیب پذیری کل ( ۳
/
۷۷) و کشاورزان
گندم کار در بخش بن رود دارای کمترین ضریب آسیب پذیری کل ( ۳
/
۳۲) می باشند. دستاوردهای این مطالعه می تواند به مسئولان
مدیریت خشکسالی استان در تخصیص اعتبارات با توجه به میزان آسیب پذیری مناطق، یاری برساند. بدین صورت سنجش میزان
آسیب پذیری می تواند مبنایی برای مسئولان به منظور تخصیص منابع و اعتبارات محسوب گردد.
واژه های کلیدی: سنجش آسیب پذیری، خشکسالی، کشاورزان، اصفهان
١- نویسنده مسئول مکاتبات،
ramezani
_
masoud
@
yahoo
.
com
فصلنامه پژوهش های ترویج و آموزش کشاورزی
سال دهم / شماره ۱ / بهار ۹۶ / پیاپی ۳۷
