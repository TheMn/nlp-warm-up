علوم و تکنولوژی محیط زیست، دوره هجدهم، ویژه نامه شماره 3، زمستان ۱۳۹۵
الگوی باززنده سازی منظر باغ های تاریخی ایرانی در مناطق گرم و خشک بر
مبنای اصول خشک منظر سازی
نسرین نخعی اه
nakhaei. nas@gmail. Com
مجتبی انصاری ۲
مهدی زندیه ۳
تاریخ دریافت: ۱۳۹۳
/
۰۸
/
۲۹
تاریخ پذیرش: ۱۳۹۴
/
۰۴
/
۳۱
چکیده
زمینه و هدف: تغییرات اقلیمی که یکی از ابعاد آن کمبود آب ناشی از کاهش بارندگی، افت سطح آبهای زیرزمینی و خشک شدن
قنات ها می باشد، موجب نابودی پوشش گیاهی برخی از باغ های تاریخی ایران در نواحی گرم و خشک شده است. در این پژوهش تلاش
شده تا با ادغام اصول خشک منظر سازی و باغ ایرانی، الگویی برای باززنده سازی پوشش گیاهی در این باغ ها، با حفظ اصالت استخراج
گردد تا به دنبال اجرای این الگو، این باغ های تاریخی از نابودی نجات یافته و موجب حفظ این آثار ارزشمند تاریخی شود.
روش بررسی: در این پژوهش مؤلفه های باغ ایرانی و خشک منظرسازی مورد مطالعه قرار گرفت و اجتماع همسویی از این مؤلفه ها
حاصل شد. بنابراین این پژوهش بر اساس روش راهبردهای ترکیبی صورت پذیرفت.
یافته ها: در این پژوهش اصول باغ ایرانی با اصول خشک منظرسازی تلفیق گردید و در ادامه الگویی با تأکید ویژه بر مصرف کم و بهینه
آب از طریق انتخاب گیاهان کم نیاز به آب، اصلاح خاک، استفاده از سیستم های نوین آبیاری، استفاده از مالچ ها برای پوشاندن سطح خاک
و هم چنین نگهداری مناسب در باغ ایرانی ارایه شد.
نتیجه گیری: اگرچه استفاده از اصول خشک منظرسازی در دهه های اخیر رونق بسیاری در کشورهای مختلف داشته است، اما در کشور
ایران تمامی اصول آن به طور هم زمان مورد استفاده قرار نمی گیرد. نتایج این پژوهش در ایجاد یک الگوی جامع برای استفاده از خشک
منظر سازی در باغ ایرانی، می تواند پوشش گیاهی یک باغ تاریخی ایرانی را که به دلیل کمبود آب از دست رفته، مجددا به شکلی جدید
احیاء نماید.
واژه های کلیدی: باغ تاریخی، باغ ایرانی، خشک منظرسازی، باززنده سازی، تغییرات اقلیمی
ا- (مسوول مکاتبات): کارشناس ارشد طراحی محیط زیست، دانشکده محیط زیست و انرژی، دانشگاه آزاد واحد علوم و تحقیقات، تهران، ایران.
۲- دکتری معماری، دانشیار دانشکده هنر و معماری دانشگاه تربیت مدرس، تهران، ایران.
٣- دانشیار معماری منظر طراحی شهری، دانشگاه بین المللی امام خمینی، تهران، ایران.
