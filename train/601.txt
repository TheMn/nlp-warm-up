تاریخ دریافت: ۱۳۹۲
/
۹
/
۲۸
مجله مدیریت فرهنگی
سال یازدهم / شماره ۳۹/ بهار ۱۳۹۷
تاریخ پذیرش: ۱۳۹۷
/
۳
/
۱۳
نقش فرهنگ سازمانی در تبیین رابطه بین مدل های تصمیم گیری و اعتماد
سازمانی (مطالعه موردی آموزش و پرورش استان مازندران)
محمد صالحی
دانشیار گروه مدیریت آموزشی، واحد ساری، دانشگاه آزاد اسلامی، ساری، مازندران
drsalehi
@
iausari
.
ac
.
ir
محمد تقی معتمدی تلاوکی
دانش آموخته دکتری رشته مدیریت آموزشی، واحد ساری، دانشگاه آزاد اسلامی، ساری، مازندران (نویسنده مسئول)
m.t_motamed@yahoo.com
صبحه گل نوروزی معلم کلایی
کارشناس رشته تاریخ، دبیر آموزش و پرورش، شهرستان میاندرود، مازندران
چکیده
مقدمه و هدف پژوهش: هدف از پژوهش حاضر، بررسی نقش فرهنگ سازمانی در تبیین رابطه بین مدل های تصمیم گیری و
اعتماد سازمانی در آموزش و پرورش استان مازندران است.
روش پژوهش توصیفی از نوع همبستگی و جامعه آماری آن شامل مدیران، معاونین و کارشناسان آموزش و پرورش استان
مازندران به تعداد ۱۶۱۲ نفر می باشند که با استفاده از روش نمونه گیری تصادفی خوشه ای تعداد ۳۰6 نفر به عنوان نمونه انتخاب
شدند. ابزار اندازه گیری پرسش نامه های مدل تصمیم گیری، اعتماد سازمانی و فرهنگ سازمانی بود. روایی صوری و محتوایی
ابزارها به تایید متخصصان رسید و پایایی آنها با استفاده از آزمون ضریب آلفای کرانباخ به ترتیب ۰
/
۸۳، ۰
/
۸۷ و ۰
/
۸۹ محاسبه
شد. جهت تجزیه و تحلیل داده ها از آزمون رگرسیون چند متغیره استفاده شد.
یافتهها: در سازمانهای با فرهنگ مشارکتی و ماموریتی بین مدل تصمیم گیری کارنگی و اعتماد سازمانی رابطه معناداری وجود
دارد. در سازمانهای با فرهنگ کارآفرینی بین مدل تصمیم گیری مرحله ای و اعتماد سازمانی رابطه معناداری وجود دارد و در
سازمانهای با فرهنگ بورکراتیک بین مدل تصمیم گیری سطل زباله و اعتماد سازمانی رابطه معناداری وجود دارد. |
نتیجه گیری: در سازمان با فرهنگ های مختلف بین مدل های تصمیم گیری و اعتماد سازمانی رابطه معناداری وجود دارد.
واژگان کلیدی: فرهنگ سازمانی، مدل های تصمیم گیری، اعتماد سازمانی.
مقدمه
اندیشمندان و صاحب نظران، ریشه موفقیت ها و
شکست های هر سازمان را در فرهنگ آن جستجو
می کنند. هر سازمان دارای فرهنگ مختص به خود
است که آن را از دیگر نظامها جدا می کند. فرهنگ
می تواند در تمام صحنه های زندگی اعضای سازمان
موثر باشد (رابینز، ۱۳۸۸). تیلور فرهنگ را کلیت به هم
بافتهای میداند که شامل دانش، هنر، اخلاق، قانون و
